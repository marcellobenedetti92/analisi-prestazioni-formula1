Analisi dei Piloti del Mondiale di Formula 1
Descrizione del progetto
L'azienda F1 Analytics è specializzata nell'analisi delle prestazioni dei piloti e dei team nel mondo della Formula 1. L'obiettivo di questo progetto è analizzare i risultati del Campionato Mondiale di Formula 1 della stagione 2008, utilizzando i dati contenuti nel file formula1_data.csv.

Questo file contiene informazioni dettagliate sui piloti, i costruttori, le città e i paesi dei Gran Premi, nonché l'ordine di arrivo di ogni pilota. Basandosi su questi dati, verranno implementate diverse funzioni per fornire un'analisi approfondita dei punti, delle vittorie e dei podi sia a livello individuale che di costruttori.

Dataset
Il dataset formula1_data.csv (scaricabile da qui: https://proai-datasets.s3.eu-west-3.amazonaws.com/formula1_data.csv) contiene le seguenti colonne: 1. Driver: Nome del pilota. 2. Team: Nome del costruttore per il quale il pilota gareggia. 3. Race: Città in cui si è svolto il Gran Premio. 4. Country: Paese in cui si è svolto il Gran Premio. 5. Position: Numero compreso tra 0 e 8 che indica l'ordine di arrivo del pilota (0 significa che il pilota non è arrivato tra i primi 8 e non ha ottenuto punti).

Sistema di punteggio
Al termine di ogni Gran Premio, i punti vengono assegnati ai piloti in base al loro ordine di arrivo come segue: - 1° posto: 10 punti - 2° posto: 8 punti - 3° posto: 6 punti - 4° posto: 5 punti - 5° posto: 4 punti - 6° posto: 3 punti - 7° posto: 2 punti - 8° posto: 1 punto - 9° posto o oltre: 0 punti

Modalità di consegna: link al notebook di Google Colab
Obiettivi del progetto
Il progetto prevede l'implementazione delle seguenti funzionalità:

1. Funzione per l'analisi delle performance individuali dei piloti
La prima funzione riceve in input il nome di un pilota e restituisce una lista contenente tre informazioni chiave: - Il totale dei punti accumulati dal pilota durante il campionato. - Il numero di vittorie, ovvero quante volte il pilota è arrivato primo in un Gran Premio. - Il numero di podi, ovvero quante volte il pilota è arrivato tra i primi tre classificati.

Questa funzione sarà utile per analizzare le performance individuali dei piloti e avere una chiara visione delle loro posizioni nel corso della stagione.

2. Funzione per la creazione della classifica finale dei piloti
La seconda funzione genera un dizionario contenente i nomi dei piloti come chiavi e il loro punteggio totale come valori. Il dizionario viene poi utilizzato per creare una classifica generale dei piloti.

Infine, la classifica sarà salvata in un file di testo (Drivers_Standings_2008.txt) con il seguente formato:

Drivers Standings 2008 Formula 1
NomePilota1: PunteggioTotale
NomePilota2: PunteggioTotale
3. Funzione per la classifica dei costruttori
La terza funzione crea un dizionario con i nomi dei team/costruttori come chiavi e il loro punteggio totale come valori. Il punteggio di ciascun team è la somma dei punti ottenuti dai piloti che hanno gareggiato per quel costruttore.

Questa funzione utilizza i dati precedentemente generati per i piloti e calcola la classifica dei costruttori. Anche questa informazione è essenziale per avere una visione chiara delle prestazioni dei team durante l'anno.

Modalità di consegna:
Link pubblico a notebook di Google Colab
